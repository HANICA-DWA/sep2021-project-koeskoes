# Vooruitblik

Giftle is op dit moment een sterk prototype en bevat voor de gebruikers (de koper en de ontvanger) alle nodige functies. Echter, Giftle is nog niet optimaal te gebruiken voor webshopbeheerders. Er missen niet alleen functionaliteiten uit de originele opdrachtomschrijving, maar ook hebben wij als projectgroep nog een punt waar in de toekomst goed naar gekeken moet worden. In dit hoofdstuk wordt er nog eens een duidelijk licht geschenen op de elementen die nog ontbreken bij Giftle.

## Plug-in

### Implementatie in Magento/Shopify

Om aan te tonen hoe Giftle uiteindelijk gebruikt kan gaan worden binnen een winkelwagentje van een Magento webshop, is voor het prototype een winkelwagen nagebootst. Binnen de gestelde tijd had onze groep namelijk geen tijd om daadwerkelijk een eigen webshop aan te gaan maken om vervolgens te testen of er een plug-in geÃ¯nstalleerd kon worden. Voordat Giftle op de markt komt, is het dus van belang dat er nog onderzoek wordt gedaan naar plug-ins binnen deze webshops. Vervolgens moet er nog daadwerkelijk een plug-in-vorm van Giftle gemaakt worden samen met een installatiegids voor de webshopbeheerder. Dit is een van de belangrijkste delen van de originele opdrachtomschrijving die nog uitgewerkt moet worden.

### Back-end voor vormgeven van Giftle voor de webshopbeheerder

In de originele opdrachtomschrijving stond ook vermeld dat het Giftle-proces gemakkelijk aangepast moet worden aan de huisstijl en uitstraling van de webshop/retailer. In het prototype hebben we dit deels kunnen realiseren. De uitstraling van Giftle kan nu aangepast worden door te wisselen tussen verschillende CSS-bestanden. Om deze functionaliteit dus volledig te kunnen realiseren, is het van belang dat er een omgeving wordt gemaakt voor de webshopbeheerder waardoor dit CSS-bestand aangepast kan worden zonder dat de webshopbeheerder daadwerkelijk in de code van dit bestand hoeft te duiken. 

## Database in de cloud
De gegevens van alle Giftle bestellingen worden nu opgeslagen in een database. Deze database staat voor elk webshop apart en is een prima manier om de database te gebruiken.

Echter hebben de webshopbeheerders en Giftle meer baat bij een optie om de database in de cloud op te slaan. De beste optie, en ook nog een mogelijk winstgevende optie, is om Giftle als cloud-database te laten fungeren voor alle Giftle plug-ins. Dit zorgt ervoor dat de webshopbeheerders hier zelf minder werk aan hebben en zodat alle videos hoe dan ook op een veilige plek staan opgeslagen.

### Architectuur werking database in de cloud

> Hier komt architectuurafbeelding van hoe het er voor de websitebeheerder uitziet

## Proces van het meesturen van een QR-code

Onze projectgroep had het idee van de QR-codes die verwijzen naar de videos anders begrepen dan de opdrachtgevers. Op dit moment werken de QR-codes die met de pakketten worden meegestuurd en de back-up mails met tekstcodes prima, maar wellicht is dit proces niet optimaal. Het is dus van belang dat er in de toekomst nog even goed wordt nagedacht over hoe dit proces precies zal gaan verlopen en dat Giftle hierop wordt aangepast.
