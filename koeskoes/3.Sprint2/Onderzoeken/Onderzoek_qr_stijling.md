# Onderzoek QR Stijling

## Inleiding
Iedereen kent de QR-codes wel. Zo'n vierkante afbeelding met willekeurige zwarte blokjes. Tegenwoordig kunnen deze codes in verschillende kleuren komen, met plaatjes erin en de vierkantjes kunnen ronde hoeken krijgen. Maar werken deze aangepaste QR-codes wel goed en wat zijn de spelregels?  

## Aanpassingen


### Kleuren en contrast

QR-codes kunnen van kleur verandert worden. Dit kan met het volledige RGB kleurenbereik. Om de QR-code te scannen kunnen er natuurlijk niet zomaar allerlei kleuren gebruikt worden. De kleuren moeten namelijk wel een hoog contrast hebben met de achtergrond. Een lichtgrijze kleur heeft niet een hoog contrast tot een witte achtergrond, dus deze code is niet te scannen. Een rode kleur kan dan wel weer tegenover een witte achtergrond. De kleuren mogen zelfs in een gradient overlopen (b.v. een regenboog), zolang er maar een goed contrast te zien is. Een goed ezelbruggetje is dat het contrast tussen de achtergrond en de code 40% mag verschillen. (Hegde, 2021) 

### Afbeeldingen

QR-codes kunnen er best saai voor klanten uitzien. Om meer aandacht te vragen kan er een afbeelding, zoals een logo, worden toegevoegd in het midden van de QR-code. Door het logo in het midden te plaatsen gaat het logo geen belangrijke informatie in de weg zitten. De afbeelding moet ook scherp zijn, zodat de scanner de afbeelding niet als gedeelte van de QR-code ziet. ()


### Vorm en grootte

Een simpele QR-code moet altijd een vierkant zijn. Dit is de manier hoe elke QR-code wordt gemaakt en gescand. Als de code een rechthoek is, kunnen er problemen ontstaan met het scannen. De hoeken van de zogeheten ogen van de QR-code mogen rond zijn. Dit kan voor geen enkel probleem met het scannen zorgen. (How To: Get Creative with QR Code Design, 2018)

### Quiet zone en kwaliteit

Om elke code zit een lege ruimte, de zogehete "quiet zone". Deze ruimte is er niet voor niets. Deze ruimte zorgt ervoor dat de QR-code scanner makkelijker de codes kan scannen. Dit helpt ook mee met het verhogen van de zichtbaarheid van de code, voor wanneer een gebruiker de code moet zien. Wordt er geen rekening gehouden met de quiet zone? Dan kan de scanner nog wel de QR-code scannen, maar dit kan ervoor zorgen dat het proces van het scannen langer gaat duren.  (T, 2020) Kwaliteit is natuurlijk ook erg belangrijk. Als de code niet een hoge kwaliteit heeft, maar bijvoorbeeld wazig is, dan heeft een scanner meer moeite met het scannen van de code of is het zelfs onmogelijk om de code te scannen. (How To: Get Creative with QR Code Design, 2018)

### Leesbaarheid
Het belangrijkst is dat de code leesbaar is. Gelukkig is er een foutmarge beschikbaar. Tot 30% van de QR-code kan bedekt zijn, missen of niet werken. Op het moment dat er een afbeelding in de code wordt gezet, wordt er gebruik gemaakt van deze 30%. Een kleine afbeelding in de code kan dan bijvoorbeeld 5% van de code weghalen en dan is er nog 25% over aan foutmarge. (T, 2020)

## Conclusie
Een QR-code kan dus een hele metamorfose ondergaan. Zolang de QR-code maar leesbaar is. Dit is te doen door het contrast tussen de kleuren hoog te houden en een quiet zone toe te voegen. Daarnaast moet de code vierkant zijn en mag er 30% van de code wegvallen. 

## Bronnen

* Hegde, A. (2021, 3 november). QR Code Design: How to Make a Custom QR Code. Beaconstac. Geraadpleegd op 29 november 2021, van https://blog.beaconstac.com/2019/10/custom-qr-codes-how-to-create-them/
* How To: Get Creative with QR Code Design. (2018, 8 maart). Qr-Code-Generator. Geraadpleegd op 29 november 2021, van https://www.qr-code-generator.com/qr-code-marketing/individual-design-of-qr-codes/
* T, S. (2020, 2 mei). How to Create Beautiful QR Code Design on a Tight Budget? Pageloot. Geraadpleegd op 29 november 2021, van https://pageloot.com/qr-code-marketing/design-guide-qr-codes/
* Tips for Creating QR Codes With Style. (2020, 1 juli). QR Code Generator. Geraadpleegd op 29 november 2021, van https://www.qr-code-generator.com/blog/tips-for-creating-qr-codes-with-style/
