# Procesbeschrijving

Tijdens het project wordt er gebruik gemaakt van de SCRUM werkmethode. Wij als groep managen onze user stories en taken via het "project board". Hierin bewaken wij ook de voortgang van het project met de gespendeerde uren voor elke taak. Aan het begin van de dag hebben wij een daily stand-up, waarin wij aangeven wat er per dag gedaan wordt. Halverwege de dag checken wij bij elkaar wat er gedaan is (of het van goede kwaliteit is) en wat er de rest van de dag gedaan gaat worden. Dit is ook een goed moment om aan te geven of er hulp nodig is. 

Na de sprintplanning (elke vrijdag voor de volgende sprint) kijken wij naar de user stories van de bijbehorende sprint en verdelen wij dit in kleinere taken. Dit wordt direct in het "project board" neergezet. Elke taak wordt gekoppeld aan de bijbehorende user story, zodat het duidelijk is welke taak bij de juiste user story hoort. Elk user story heeftt een of meerdere acceptatie criteria('s), waarbij er gekeken wordt of de user story daadwerkelijk is afgerond.

Op het moment dat een taak af is, wordt deze als "done" gezet in het "project board". Aan elke taak worden één of meerdere personen toegewezen. Op het moment dat de taak "done" is, kijkt iemand anders het geleverde werk na, checkt of dit voldoet aan de DoD en geeft hij/zij hier feedback op. Dit zorgt voor een hogere kwaliteit en een goede samenwerking. 
 
Op het moment dat er vertraging is, wordt dit uiterst tijdens de daily stand-up aangegeven. Hierdoor kan er op tijd ingegrepen worden door de teamleden en een nieuwe aanpak gemaakt worden, om de vertraging te "tackelen".

De sprint review is bedoeld als het officiële moment tijdens elke sprint waarin het scrum team aan de stakeholders het gemaakte (deel)product toont. Alleen de user stories die daadwerkelijk af zijn worden hierin getoont. Na de presentatie is het tijd om de product backlog te bespreken met de product owner. Deze neemt de stakeholders mee in de stand van zaken. Tevens is dit een moment om de visualisatie (b.v. burndown chart) van de doelen en verwachtingen te bespreken.

Aan het eind van een sprint hebben wij met het team en de coaches een retrospective. Hierin reflecteren wij als groep op het teamproces, onze werkwijze, en de onderlinge relaties. Ons team is samengesteld om een specifiek doel te bereiken. Het bereiken van dit doel is alleen mogelijk wanneer er samengewerkt wordt.
